Es grande el cielo
Y arriba siembran mundos
Octavio Paz


Mundos novos,
Mundos novos onde escapar,
Mundos novos porque este está a facerse vello,
Mundos novos porque a fuxida cara adiante 
parece a única forma posible 
de soportar unha existencia sen respostas posibles,
Mundos novos construídos por nós 
para asi poder ter as respostas 
que os mundos vellos construídos por outros 
non teñen,

Mundos novos,
Mundos novos querendo ser futuro, 
cando só poderán ser presente,
Mundos novos tornandose vellos 
no momento xusto de ser creados,
Mundo novos que non poderán ser novos 
sen unha nova linguaxe,

Mundos novos construídos con materiais vellos, 
habitados por xente vella,
Mundos novos nacendo sen querer ter nacido, 
sen querer ser mundos nin ser novos,

Mundos novos,
Mundos novos cando o que nós cremos vello 
segue sendo novo,
Mundos novos que cada vez 
tornaranse vellos máis rápido,
Mundos novos 
que nunca nos darán o que esperabamos, 
que non precisan carne nin ósos, pero si espírito,

Mundos novos que son organismos vivos 
e non simples contenedores de organismos vivos,
Mundos novos que só seran novos 
se os enchemos de cousas novas e de xente nova,
Mundo novos que só serán novos 
se nos extinguimos antes de crealos
